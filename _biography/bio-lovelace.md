## Σύντομη βιογραφία της Ada Lovelace

Γεννήθηκε στο Λονδίνο το Δεκέμβρη του 1815. Ήταν κόρη του Λόρδου Βύρωνα (Lord Byron) γνωστού ποιητή, λογοτέχνη και φανατικού φιλέλληνα και της Άννας-Ισαβέλλας Μίλμπανκ (Anne-Isabelle Milbanke). Οι γονείς της χώρισαν σύντομα γιατί η μητέρα της δεν άντεχε τις απότομες αλλαγές διάθεσης του συζύγου της. Ο πατέρας της έφυγε από την Αγγλία και πέθανε στην Ελλάδα το 1824 όταν η Augusta Ada Lovelace ήταν 8 χρονών. Την ανατροφή της ανέλαβε εξ ολοκλήρου η μητέρα της και φρόντισε για την μόρφωσή της στα μαθηματικά και τη μουσική παρόλο που τέτοια εκπαίδευση ήταν συνήθιστη για τις γυναίκες της εποχής. Έλαβε αξιοζήλευτη μόρφωση με επιφανείς καθηγητές ανάμεσά τους και ο μαθηματικός και φιλόσοφος Augustus De Morgan, ο μετέπειτα σύζυγός της Γουίλιαμ Κίνγκ καθώς και η Μαίρη Σόμερβιλ αστρονόμος και μαθηματικός και η πρώτη γυναίκα που εισήχθη στην Βασιλική Αστρονομική Εταιρεία.

Σε μία εποχή που σε γυναίκες δεν επιτρεπόταν κάν η είσοδος σε βιβλιοθήκες με επιστημονική βιβλιογραφία, η Ada Lovelace, λόγω της γνωριμίας της με την Mary Somerville, γνώρισε πολλά και γνωστά ονόματα των επιστημών. Σε δέιπνο στο σπίτι της Somerville ακούει για πρώτη φορά τις ιδέες του Charles Babbage για την Αναλυτική Μηχανή. Σε ηλικία μόλις 17 ετών γνωρίζει τον ίδιο τον Babbage, φιλόσοφο, αστρονόμο και μαθηματικό, μέλος της Βασιλικής Κοινότητας και καθηγητή μαθηματικών στο πανεπιστήμιο του Cambrige. Τα επόμενα χρόνια συνεργάστηκε στενά μαζί του. Το 1833 ο Babbage άρχισε να αναπτύσει τα σχέδιά του για την Αναλυτική Μηχανή (Analytical Engine), ένα σχέδιο μηχανικού υπολογιστή, που αποτέλεσε σημαντικό βήμα στην ιστορία των υπολογιστών. Ο επιστήμονας πειραματιζόταν επί μιας μηχανικής διαδικασίας υπολογισμού των αριθμών Μπερνούλι που χρησιμοποιούνται σε τριγωνομετρικούς υπολογισμούς, στην αεροπλοΐα και τη ναυσιπλοΐα. Αν και ο Babbage επινόησε διάφορα σχέδια, η μηχανή δεν κατασκευάστηκε ποτέ και προφανώς θα είχε χαθεί στο χρονοντούλαπο της ιστορίας, αν η Lovelace δεν είχε εντοπίσει κι αναδείξει τη σημασία της ανακάλυψης. 

Το 1840 ο Charles Babbage προσκλήθηκε να μιλήσει στο Πανεπιστήμιο του Τορίνο σχετικά με την Αναλυτική Μηχανή που σχεδίασε κι εκεί ο Luigi Menabrea,έγραψε την εργασία στα γαλλικά και την αναδημοσίευσε στην Διεθνή Βιβλιοθήκη της Γενεύης το 1842. Η Augusta Ada Lovelace μεταφράζει το άρθρο στα αγγλικά και ο Babbage την προτρέπει να γράψει παράλληλα με την μετάφραση και τα δικά της σχόλια . Με την δική της συμβολή το άρθρο τριπλασιάζεται σε έκταση και δίνει μια νέα μορφή στην Αναλυτική Μηχανή του Babbage. Εκτός από τις προβλέψεις της ότι μία παρόμοια μηχανή στο εγγύς μέλλον θα μπορεί όχι μόνο να επιλύει μαθηματικά προβλήματα, αλλά και να συνθέτει πολύπλοκη μουσική και να παράγει γραφικά, στο άρθρο περιλαμβάνει ένα σχέδιο σχετικά με το πώς η αναλυτική μηχανή θα μπορούσε να υπολογίζει αριθμούς Μπερνούλι (Bernouli Numbers). Αυτό ακριβώς το σχέδιο θεωρείται από ειδικούς το πρώτο πρόγραμμα και η Ada Lovelace η πρώτη προγραμματίστρια υπολογιστών. Το άρθρο της δημοσιεύθηκε σε αγγλικό επιστημονικό περιοδικό και η Ada υπέγραψε με τα αρχικά A.A.L. από το Augusta Ada Lovelace στη δημοσίευση. Η αναγνώριση για το έργο της ωστόσο ήρθε μετά θάνατον.



Η Αναλυτική Μηχανή παρέμεινε ένα όραμα, μέχρι που οι σημειώσεις της Lovelace έγιναν ένα από τα σημαντικά έγγραφα που ενέπνευσαν το έργο του Alan Turing για την δημιουργία των πρώτων σύγχρονων υπολογιστών της δεκαετίας του 1940. 
Η Ada πέθανε από καρκίνο το Νοέμβριο του 1852 και θάφτηκε δίπλα στον πατέρα της στο νεκροταφείο της Αγίας Μαγδαληνής στο Nottingham της Αγγλίας. Το σημαντικό έργο της Lovelace αναγνωρίστηκε πολύ αργότερα και από τότε έλαβε πολλές διακρίσεις. Το 1980 το Υπουργείο Άμυνας των Η.Π.Α. ονόμασε προς τιμήν της μια γλώσσα προγραμματισμού 'Ada'. Επίσης, η δεύτερη Τρίτη του Οκτωβρίου γιορτάζεται η ημέρα lovelace, στην οποία τιμαται η συμβολή των γυναικών στην επιστήμη, την τεχνολογία, τη μηχανική και τα μαθηματικά.

Οι Charles Babbage και Ada Lovelace συνεργάστηκαν στενά και μάλιστα ο Babbage προέτρεψε την Ada να επεκτείνει τους δικούς του υπολογισμούς για την Αναλυτική Μηχανική. Παρατηρούμε, δηλαδή, από εκείνα τα χρόνια, την αξία της συνεργασίας. Η συμβολή της Lovelace στο έργο του ήταν πολύ σημαντική και η συνέχιση του έργου των δύο παραπάνω από επόμενες γενιές επιστημόνων κατέληξε στο  πολύ σημαντικό αποτέλεσμα: τη δημιουργία των σύγχρονων υπολογιστών. 
