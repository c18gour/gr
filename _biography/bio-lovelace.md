## Σύντομη βιογραφία της Ada Lovelace

Γεννήθηκε στο Λονδίνο το Δεκέμβρη του 1815. Ήταν κόρη του Λόρδου Βύρωνα (Lord Byron) γνωστού ποιητή, λογοτέχνη και φανατικού φιλέλληνα και της Άννας-Ισαβέλλας Μίλμπανκ (Anne-Isabelle Milbanke). Οι γονείς της χώρισαν σύντομα γιατί η μητέρα της δεν άντεχε τις απότομες αλλαγές διάθεσης του συζύγου της. Ο πατέρας της έφυγε από την Αγγλία και πέθανε στην Ελλάδα το 1824 όταν η Άντα ήταν 8 χρονών. Την ανατροφή της ανέλαβε εξ ολοκλήρου η μητέρα της και φρόντισε για την μόρφωσή της στα μαθηματικά και τη μουσική παρόλο που τέτοια εκπαίδευση ήταν συνήθιστη για τις γυναίκες της εποχής. Έλαβε αξιοζήλευτη μόρφωση με επιφανείς καθηγητές ανάμεσά τους και ο μαθηματικός και φιλόσοφος Augustus De Morgan, ο μετέπειτα σύζυγός της Γουίλιαμ Κίνγκ καθώς και η Μαίρη Σόμερβιλ αστρονόμος και μαθηματικός και η πρώτη γυναίκα που εισήχθη στην Βασιλική Αστρονομική Εταιρεία. Παρόλο που η πρόσβαση σε επιστημονικές βιβλιοθήκες ήταν απαγορευμένη στις γυναίκες εκείνης της εποχής, η Ada Lovelace, λόγω της γνωριμίας της με την Mary Somerville 
